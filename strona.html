<!doctype html>
<html>
<head>

<meta charset="utf-8">

<title>Moja strona </title>

</head>

<body>

<h1>Historia systemu operacyjnego Linux </h1>
<p>Linux stanowi jedną z wersji systemu operacyjnego należącego do rodziny systemów uniksowych. Nazwa ta również jest używana dla określania całego systemu, który funkcjonuje w oparciu o jądro (niektórzy, np. projekt GNU czy Debian, korzystają w tym celu z określenia GNU/Linux).</p>

<ol><ul><li>Historia</li></ul></ol>
<p>Jądro systemu operacyjnego Linux zostało stworzone przez fińskiego programistę, Linusa Torvaldsa w 1991 roku, z przeznaczeniem dla pracy z procesorami rodziny 80386 firmy Intel.

Opublikowane przez twórcę systemu informacje, znajdujące się na internetowej liście dyskusyjnej, w dużej mierze zainteresowały potencjalnych użytkowników, dlatego też niedługo później nad rozwojem tego systemu pracowała już spora grupa ludzi. Fakt ten znacznie przyspieszył rozwój systemu, który w niedługim czasie został nazwany Linuxem.</p>
<p>Wraz ze wzrostem jego popularności, rosła również liczba osób wspierających jego rozwój, który to proces trwa nieustannie do dzisiaj, a liczba użytkowników jego różnych dystrybucji szacowana jest obecnie na kilka milionów.</p>

<ol><ul><li>Cechy systemu</li></ul></ol>
<p>System operacyjny Linux wykazuje dużą zgodność ze standardami ANSI oraz POSIX, ponadto jest: wielowątkowy, wielozadaniowy, wielobieżny, posiada budowę monolityczną (jednak z obsługą modułów często zawierających sterowniki urządzeń) oraz wsparcie dla klastrów (projekt akademicki MOSIX z Izraela) i architektury SMP (w wersjach najnowszych również dla NUMA). Linux jest wysoce wydajnym, stabilnym i bezpiecznym systemem, a jego jedyną wadą może być fakt braku możliwości wywłaszczenia procesów jądra (która istnieje tylko w jądrach najnowszych 2.6) oraz mały stopień wykorzystania wątków jądra, które nie zajmuje się wykonywaniem programów użytkownika.</p>

<ol><ul><li>Zastosowanie</li></ul></ol>
<p>Linux ma swoje zastosowanie przede wszystkim w systemach serwerowych (www, ftp, e-mail itd.) jako zapory sieciowe (firewall) i w systemach osadzonych. W uwagi na łatwą dystrybucję instalacji, jego graficzny wygląd oraz bogactwo wydajnego oprogramowania, Linux ma duże szanse przebić się na szeroki rynek domowy i biurowy. Linux jest obecnie wdrażany do komputerów administracji państwowej wielu państw europejskich, jest również wykorzystywany przez kontrwywiad i agencje wywiadowcze, co podyktowane jest bezpieczeństwem, stabilnością oraz możliwością audytu i modyfikacji kodu (ze względu na dostępność jego kodu źródłowego). System ten wdrażany jest również do systemów bankowości oraz innych instytucji finansowych, które chwalą sobie jego niezawodność (system notowań Wall Street).</p>

<ol><ul><li>Prawne aspekty</li></ul></ol>
<p>Linux jest systemem wolnodostępnym, który jest rozprowadzany na licencji GNU (General Public Licence). Oznacza to, iż jego kod źródłowy jest dostępny dla każdego, przez co można go w dowolny sposób modyfikować - gałąź oficjalna nie zawiera żadnych zamkniętych kodów (jest to możliwe w przypadku jąder modułów komercyjnych). Moduły Linuksa posiadają automatycznie oznaczane licencje, co ma zapobiegać ewentualnemu włączeniu modułu na licencji niezgodnej z GPL (licencjami zgodnymi są np. GPL czy LGPL). Linux stanowi zastrzeżony znak towarowy, który należy do jego twórcy, czyli Linusa Torvaldsa.</p>
</body>
</html>